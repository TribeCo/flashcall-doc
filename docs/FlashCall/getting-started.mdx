---
id: getting-started
title: شروع کار با سرویس فلش کال
---

فلش کال یک خدمت احراز هویت است که با استفاده از آن می‌توانید به کاربران سایت یا اپلیکیشن خود تک‌زنگ (miss call) بزنید تا ارقام انتهایی شماره‌ای که با آنها تماس گرفته است را به‌عنوان کد یکبار مصرف احراز هویت وارد کنند. تعداد ارقام کد ارسالی و مدت اعتبار آن قابل تنظیم است و ضمناً قادر خواهید بود گزارش تماس‌ها را به تفکیک سرویس‌هایی که ایجاد کرده‌اید دریافت کنید.

---

### اولین گام: ایجاد سرویس

اولین گام برای شروع کار با فلش‌کال، ایجاد یک سرویس است. شما هنگام ایجاد سرویس‌هایتان مشخص خواهید کرد:

- **کدی که به کاربران‌تان ارسال می‌کنید چند رقم داشته باشد.**
- **بعد از گذشت چند دقیقه اعتبارش را از دست بدهد و منقضی شود.**

ضمناً برای استفاده از هر سرویس نیاز است **کلید دسترسی (Access Key)** ایجاد کنید. برای اطلاع بیشتر از نحوه انجام این کار به **راهنمای ایجاد سرویس و کلید دسترسی** مراجعه کنید.

پس از آن، قادر خواهید بود با کلید دسترسی که ایجاد کرده‌اید، کارایی سرویس فلش‌کال را در صفحه _تست سرویس_ داشبورد به‌صورت دستی تست کنید. برای مشاهده نحوه انجام این تست، به **راهنمای تست سرویس در داشبورد** مراجعه کنید.

---

### گام دوم: ارسال درخواست به API فلش‌کال

برای احراز هویت هر کاربر، مکانیزم زیر باید در برنامه شما پیاده‌سازی شود:

1. شماره تلفن کاربر را دریافت کنید.
2. پس از کلیک کاربر روی دکمه احراز هویت، سرور شما درخواستی به API فلش‌کال ارسال می‌کند.
3. تماس تک‌زنگ برقرار می‌شود و کاربر کد را وارد می‌کند.

اگر کاربر پس از گذشت زمان اعتبار کد آن را وارد نکرده باشد، می‌توانید با درخواست "تماس مجدد" دوباره با شماره جدید او تماس برقرار کنید. برای دیدن جزئیات این درخواست‌ها، به **راهنمای درخواست برقراری تک‌زنگ (Call API)** و **راهنمای درخواست تماس مجدد (Retry API)** مراجعه کنید.

---

### مشاهده گزارش‌ها

شما می‌توانید گزارش تماس‌های برقرار شده را با جزئیات کامل در صفحه _گزارش‌ها_ مشاهده و دانلود کنید. این امکان وجود دارد که گزارش‌ها را به تفکیک هر سرویس و کلید دسترسی بررسی کنید. برای این کار به **راهنمای مشاهده و دانلود گزارش‌ها** مراجعه کنید.

---

### مدل پرداخت و مدیریت اعتبار

سرویس فلش‌کال به صورت **پس‌پرداخت** است:

- هزینه ایجاد سرویس رایگان است.
- مبلغ تنها به ازای تماس‌های موفق کسر می‌شود.
- هر سرویس دارای اعتبار مجزا است.

> اگر اعتبار شما به حد منفی برسد، سرویس به‌طور موقت غیرفعال خواهد شد. برای جلوگیری از این وضعیت، پیشنهاد می‌شود از قبل اعتبار مثبت داشته باشید. برای اطلاعات بیشتر به **راهنمای شارژ سرویس و افزایش اعتبار** مراجعه کنید.
